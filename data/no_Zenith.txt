Everton Football Club er en engelsk fotballklubb fra byen Liverpool som spiller i FA Premier League. Everton har spilt 116 sesonger i den øverste divisjonen, noe som er rekord. Everton har vunnet seriemesterskapet ni ganger og har vært i den øverste divisjonen siden 1954. Klubben var en av grunnleggerne av Premier League i 1992.
Everton ble stiftet i 1878 og var en av tolv klubber som startet The Football League i 1888. Klubben vant sitt første seriemesterskap to sesonger senere. Etter tre ligatitler og to FA Cup-titler på 1920- og 1930-tallet, opplevde Everton lite sportslig suksess før en oppblomstring på 1960-tallet da klubben vant to ligamesterskap og FA-cupen én gang. Midten av 1980-tallet representerte deres siste periode med suksess med seriemesterskap i 1984/85 og 1986/87 samt FA Cup-triumf i 1984. I 1985 vant de den europeiske cupvinnercupen. Klubbens siste store trofé var FA-cupen i 1995. Klubbens supportere er kjent som Evertonians. Everton har en stor fanbase og et tilskuersnitt på over 36.000 mennesker per kamp. Evertons rivaler er naboen Liverpool FC, og kampene mellom disse to klubbene er kjent som Merseyside Derby. Liverpool FC ble dannet i 1892 av en utbrytergruppe bestående av Evertons tidligere president og et par spillere. Tvisten resulterte også til at Everton forlot Anfield, deres hjemmebane på den tiden. Klubben har holdt til på sin nåværende hjemmebane, Goodison Park, siden 1892. Planer om å flytte til en ny 50 000-seters utvidet stadion i Kirkby på Liverpool-grensen ble blokkert av en offentlig høring i 2009.
Klubbens hjemmedrakter har tradisjonelt vært royalblå og hvit siden 1901-1902-sesongen. Deres mest kjente spiller er Dixie Dean som scoret 60 ligamål i 1927-1928 sesongen.


== Meritter ==
Vinner av 2. divisjon: 1930/31.
Finalist i FA-cupen: 1893, 1897, 1907, 1968, 1985, 1986, 1989 og 2009.
Finalist i Ligacupen: 1977 og 1984.
Finalist i League Super Cup: 1986.
Finalist i Simod Cup: 1989.
Finalist i Zenith Data Systems Cup: 1991.


== Trenerstab 2019/20-sesongen ==


== Spillerstall ==
3. februar 2021


=== Utlånte spillere ===


== Toppscorere ==


== Kjente spillere ==

 Nigel Martyn
 Dixie Dean
 Ray Wilson
 Howard Kendall
 Alan Ball
 Mick Lyons
 Bob Latchford
 Gary Lineker
 Tony Cottee
 Peter Beardsley
 Wayne Rooney
 Paul Gascoigne
 Neville Southall
 Graeme Sharp
 Andy Gray
 Duncan Ferguson
 Olivier Dacourt
  Marco Materazzi
 Thomas Myhre
 Andrej Kantsjelskis


== Evertons managere ==


== Referanser ==


== Eksterne lenker ==
(en) Offisielt nettsted 
(en) Everton FC – kategori av bilder, video eller lyd på Commons 
(en) Klubbside fra BBC
(en) «Oversikt over klubbens resultater i liga og cup». Arkivert fra originalen 1. august 2012. 
(en) Nettsted om Everton (Liverpool Echo)
(en) Uavhengig nettsted om Everton (ToffeeWeb)
(en) Uavhengig nettsted om Everton (NSNO)
(en) Nettsted om Everton (Everton-mad)
(en) Klubbside fra Soccerbase
(no) Hjemmesiden til Evertons norske supporterklubb
