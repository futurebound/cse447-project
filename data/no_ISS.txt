ISS ⅍ (opprinnelig en forkortelse for Integrated Service Solutions)  er et dansk serviceselskap med hovedkontor i København. Selskapet er kanskje mest kjent for renholdstjenester, men det tilbyr også en rekke andre tjenester, som catering,  kontorstøtte, sikkerhet og vaktmestertjenester.
Hovedmålet for ISS er å tilfredsstille det moderne samfunns voksende behov for spesialiserte serviceytelser. 
ISS Facility Services AS leverer tjenester til offentlig og privat sektor innen forretningsområdene Renhold, Catering,Bemanning, Eiendom, Sikkerhet og Kontorstøtte samlet eller enkeltvis. Helt sentralt i ISS Facility Services satsing er tjenesten Integrated Facility Services som er spesialister på tjenester som ikke faller inn under kundens kjerneområder. 
Konsernet har mer 500.000 ansatte fordelt på 50 land, og med en omsetning på verdensbasis på 78 milliarder kroner.


== Historikk ==
ISS har sin historie tilbake til Kjøbenhavn-Frederiksberg Nattevagt, et lite vaktselskap etablert i København i 1901. Dette ble til De forenede Vagtselskaber i 1918. I 1934 ble det dannet et renholdsselskap, Det Danske Rengøringsselskab (DDRS), fra vaktselskapet.
ISS var i mange år notert på Københavns Fondsbørs men ble i 2004 solgt til det nordiske kapitalfond EQT og Goldman Sachs Capital Partners for 33 milliarder kroner og deretter avnotert.


== ISS Norge ==
ISS i Norge leverer tjenester til kundene fra ISS Facility Services AS og eller fra helt eller delvis eide selskap som ForvaltningsCompagniet, Hero Norge AS, ServeringsPartner AS, ISS Personalhuset.
Omsetningen er på 6,2 milliarder kroner, og antall hel- og deltidsansatte er ca. 14.000. 
ISS Facility Services ble stiftet 1952.ISS Facility Services tjenester er ISO-sertifisert etter følgende standarder:
- Systemer for kvalitetsstyring, NS-EN ISO 9001:2008
- Miljøstyringssystemer, NS-EN ISO 14001:2004
- Helse-, miljø-, og sikkerhetsledelse, BS-OHSAS 18001:2007 
Administrerende direktør for ISS Facility Services (ISS Norge) er Carl-Fredrik Bjor.


== Eksterne lenker ==
Offisielt nettsted 
(en) Integrated Service Solutions (ISS Group) – kategori av bilder, video eller lyd på Commons 
(en) ISS A/S (International Service System) – galleri av bilder, video eller lyd på Commons 
Offisielt nettsted i Norge
