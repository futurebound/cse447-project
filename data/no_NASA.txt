National Aeronautics and Space Administration (NASA) er en amerikansk føderal etat med oppgaver knyttet til romfart og luftfart. Etaten ble opprettet i 1958 som en direkte følge av Sovjetunionens oppskytning av Sputnik 1. NASA har omkring 18 000 ansatte og hovedkontor i Washington, DC. NASA står bak store bragder, for eksempel Apollo-programmet som sendte mennesker til månen for første gang. NASA sto også bak Mercury-programmet og Gemini-programmet.


== Historie ==
4. oktober 1957 sendte Sovjetunionen verdens første menneskeskapte satellitt i bane rundt jorden, Sputnik 1. Medlemmene av den amerikanske Kongressen ble svært urolige over den potensielle trusselen mot amerikanernes sikkerhet og teknologiske ledelse, og ba innstendig president Dwight D. Eisenhower om å gjøre noe. Etter flere måneders debatt ble det enighet om at det behøvdes en ny føderal etat med ansvar for all ikke-militær aktivitet i rommet.
NASA begynte sin virksomhet 1. oktober 1958 med fire laboratorier og 8 000 ansatte fra landets 46 år gamle forskningsorgan for aeronautikk, National Advisory Committee for Aeronautics (NACA).


=== Administratorer ===
T. Keith Glennan (1958–1961)
James E. Webb (1961–1968)
Thomas O. Paine (1969–1970)
James C. Fletcher (1971–1977)
Robert A. Frosch (1977–1981)
James M. Beggs (1981–1985)
James C. Fletcher (1986–1989)
Richard H. Truly (1989–1992)
Daniel S. Goldin (1992–2001)
Sean O'Keefe (2001–2005)
Michael Griffin (2005–2009)
Charles F. Bolden (2009–2017)
James F. Bridenstine (2018– )


== Se også ==
Administrator av NASA
Den europeiske romfartsorganisasjon (ESA)
Lyndon B. Johnson Space Center
North American X-15


== Kilde ==
TIME: The Sadly Familiar Reason NASA Was Created ( av Lily Rothman, 29. juli 2015) Besøkt 21. oktober 2018


== Eksterne lenker ==
NASAs offisielle nettsted
