For alternative betydninger, se ISS. (Se også artikler, som begynder med ISS)
ISS (International Service System) blev grundlagt i København i 1901 og er i dag en af verdens førende udbydere af facility services. ISS tilbyder en række forskellige serviceydelser: rengøring, ejendomsservice, catering, supportservice, sikkerhed og facility management. I 2012 udgjorde ISS' omsætning næsten DKK 80 mia., og ISS har nu flere end 530.000 medarbejdere og egne aktiviteter i mere end 50 lande i Europa, Asien, Nordamerika, Latinamerika samt Stillehavsområdet, som servicerer tusindvis af kunder i både den offentlige og den private sektor. ISS har hovedkontor i København og den administrerende direktør er Jacob Aarup-Andersen.


== Historie ==
1901 ISS blev grundlagt i København som et mindre vagtselskab kaldet Kjøbenhavn-Frederiksberg Nattevagt med 20 vægtere
1934 ISS gik ind på rengøringsmarkedet med etableringen af Det Danske Rengørings Selskab A/S som et selvstændigt datterselskab af vagtselskabet 
1946 Den første geografiske ekspansion uden for Danmark: Svensk datterselskab etableret
1968 Selskabet ændrede navn til ISS 
1973 Begyndelsen på den oversøiske ekspansion 
1975 Koncernens omsætning nåede 1 milliard danske kroner 
1977 ISS blev børsnoteret på Københavns Fondsbørs 
1989 Det samlede antal medarbejdere i koncernen nåede 100.000 
1997 Strategien "aim2002" blev lanceret. Strategien fokuserede på multiservices – at sælge flere servicetyper til samme kunde 
1999 ISS opkøbte franske Abilis, Europas næststørste leverandør af rengøring og specialiserede tjenester, et opkøb til en værdi af 3,6 milliarder danske kroner – koncernens største nogensinde. Abilis havde omkring 50.000 ansatte og en årlig omsætning på 5,2 milliarder danske kroner i 1998. Det samlede antal medarbejdere i ISS-koncernen nåede 200.000 
2000 En ny femårig strategi "create2005" blev lanceret – Facility Services-konceptet blev introduceret
2003 ISS' første store pan-europæiske Integrated Facility Service-løsning blev underskrevet
2005 En ny strategi blev indført med henblik på en kontinuerlig transformation af ISS i retning af at blive en Integrated Facility Services-virksomhed. ISS blev opkøbt af fonde under EQT Partners og Goldman Sachs Capital Partners og afnoteret fra Københavns Fondsbørs. Det samlede antal medarbejdere i koncernen nåede 300.000 
2006 Koncernens omsætning passerede 50 milliarder danske kroner. ISS foretog det næststørste opkøb i selskabets historie ved erhvervelsen af de resterende 51% af aktierne i Tempo Services Ltd. i Australien 
2007 Koncernens omsætning passerede 60 milliarder danske kroner. ISS kom ind på det amerikanske marked ved købet af Sanitors Inc. Det samlede antal medarbejdere i koncernen nåede 400.000 
2008 Indførelse af ISS' strategiplan "The ISS Way", der er bygget på fire strategiske hjørnesten: kundefokus, ledelse af mennesker, IFS-strategi og en multi-lokal tilgang. ISS' største internationale IFS-kontrakt nogensinde blev underskrevet 
2010 Koncernens omsætning passerede 70 milliarder danske kroner. Det samlede antal medarbejdere i koncernen nåede 500.000 
2012 Ontario Teachers' Pension Plan (Teachers') og KIRKBI Invest A/S foretager en investering i ISS på EUR 500 millioner.
2017 ISS overtager den californiske catering-virksomhed Guckenheimer, der har en årlig omsætning på 2,3 mia. DKK. Købsprisen opgives til ca. 1,5 mia. DKK.


== Referencer ==


== Eksterne henvisninger ==

www.issworld.com — ISS' internationale hjemmeside
