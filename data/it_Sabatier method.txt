Paul Sabatier (Carcassonne, 5 novembre 1854 – Tolosa, 14 agosto 1941) è stato un chimico francese, premio Nobel per la chimica nel 1912 insieme a Victor Grignard.
Il Premio Nobel gli venne conferito con la seguente motivazione:

 "Per il suo metodo di idrogenazione dei composti organici in presenza di metalli finemente suddivisi per mezzo del quale negli ultimi anni si è fortemente fatto avanzare il progresso della chimica organica" .La sua opera più importante fu il trattato La catalisi nella chimica organica pubblicato nel 1913.
A 18 anni fu accettato sia dall'École Polytechnique che da l'École Normale Supérieure de la Rue d'Ulm e scelse di iscriversi a quest'ultima. Studiò e fu assistente di Marcellin Berthelot presso il Collegio di Francia dove discusse la sua tesi nel 1877.
Fu nominato professore titolare di Chimica Generale all'Università di Tolosa.
Nel 1899 mise a punto un metodo per l'idrogenazione catalitica degli oli in presenza di nichel o di altri metalli finemente polverizzati, ottenendo saponi a basso costo, con l'uso di olio di pesce come materia prima in sostituzione di altri grassi animali.
Per poterlo avere fra i suoi membri, l'Accademia delle Scienze di Francia dovette modificare il proprio statuto, in quanto Sabatier non voleva allontanarsi da Tolosa.
Fu insignito della Legion d'Onore e l'Università di Filadelfia lo nominò Dottore in Scienze honoris causa.
Oltre il Premio Nobel ricevette un gran numero di premi, fra i quali la Royal Medal della Royal Society nel 1918 e la medaglia Franklin del Franklin Institute nel 1933.


== Voci correlate ==
Reazione di Sabatier


== Altri progetti ==

 Wikisource contiene una pagina dedicata a Paul Sabatier
 Wikisource contiene una pagina in lingua francese dedicata a Paul Sabatier
 Wikimedia Commons contiene immagini o altri file su Paul Sabatier


== Collegamenti esterni ==

 Paul Sabatier, su sapere.it, De Agostini. 
(EN) Paul Sabatier, su Enciclopedia Britannica, Encyclopædia Britannica, Inc. 
(EN) Paul Sabatier / Paul Sabatier (altra versione), su nobelprize.org, Nobel Media AB. 
(EN) Opere di Paul Sabatier, su Open Library, Internet Archive.
