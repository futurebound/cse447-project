Denne artikkelen omhandler brennevinet. For byen Rom (eller Roma), se Roma.
Rom er et brennevin laget av biprodukter fra sukkerproduksjon, som melasse (rårørsukker) og sukkerroesaft, som er gjæret og destillert.  Destillatet, en klar væske, blir lagret på eikefat.  Rom lages hovedsakelig i Karibia og langs Demerara (en elv i Guyana i Sør-Amerika), men også i Australia og India.  Rom er kjent for sin forbindelse med sjørøveri og den britiske marine.  Det finnes mørk rom (brun rom), gyllen rom, og hvit rom (som egentlig er en klar væske).  Blant de utallige rom-merkene finnes blant andre følgende:

En blanding av rom og vann (i varierende forhold) kalles grog, etter den britiske admiralen Edward Vernon, som brukte en grogram cloak (kappe av et grovt stoff) i dårlig vær.  Grog ble delt ut i daglige rasjoner til sjømenn i den britiske marinen.  Offiserene fikk sin rom uutblandet.


== Historie ==
Rom ble til på sukkerroeplantasjene i Karibia.  Slaver på plantasjene ble de første til å oppdage at biprodukter fra sukkerproduksjonen gjæret og ble til alkohol.  Senere ble disse alkoholholdige biproduktene destillert for å konsentrere alkoholen og for å fjerne urenheter, noe som ble til den første ekte rom.  Lenge ble rom produsert på enkelt vis og ble betraktet som en drikk for fattige og sjømenn.  Senere, og ikke minst oppmuntret av spanske myndigheter, ble produksjonsteknikken for rom kraftig forbedret.  To fremtredende personligheter i dette arbeidet var den cubanske grunnleggeren av Bacardi og Juan Serralles, grunnleggeren av Serralles Distillers, Inc. i Puerto Rico.


== Eksterne lenker ==
Om rom, fra firmaet Arcus
«Rom ble ikke laget på én dag», fra nettstedet aperitif.no
