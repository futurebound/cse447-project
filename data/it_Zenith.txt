In astronomia, o nella osservazione del cielo, lo zenit è il punto sulla sfera celeste intercettato dalla retta verticale all'osservatore, la verticale è a 90° dall'orizzonte del luogo, ovvero, il piano dell'osservatore (semplicemente dove l'osservatore poggia i piedi); detto altrimenti, è il punto immaginario situato sopra la testa dell'osservatore come il sole nei paesi in prossimità o in corrispondenza dell'equatore. Il punto diametralmente opposto allo zenit (o il suo antipodo) è il nadir (individuabile in modo analogo). I punti sulla sfera celeste dello zenit e del nadir al Polo Nord individuano i poli celesti nord e sud di detta sfera.


== Etimologia ==
Il termine deriva dalla locuzione araba samt al-ra's /-ru'ūs ('via o direzione della testa / delle teste'), ove samt è un calco sul greco semeion. Traslitterato in latino con zamt al-ra's e quindi con zan 'athe, il termine sarà impiegato nel XII secolo da Platone Tiburtino sotto la forma zenith capitis o z. capitum.
Un esempio pratico del suo uso è quando il sole si trova allo zenit rispetto a un punto della superficie terrestre, fenomeno che si verifica (sempre alle 12:00 ora locale) ad esempio all'equatore, durante gli equinozi, oppure ai tropici, durante i rispettivi solstizi.


== Note ==


== Voci correlate ==
Nadir
Azimut
Polo dell'orizzonte
Almucantarat
Luce zenitale
Angolo zenitale
Sistema di coordinate orizzontali
Altezza (astronomia)


== Altri progetti ==

 Wikizionario contiene il lemma di dizionario «zenit»


== Collegamenti esterni ==

(EN) Zenit, su Enciclopedia Britannica, Encyclopædia Britannica, Inc.
