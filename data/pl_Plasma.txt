Osocze krwi (plazma) – zasadniczy płynny składnik krwi, w którym są zawieszone elementy morfotyczne (komórkowe). Stanowi ok. 55% objętości krwi. Uzyskuje się je przez wirowanie krwi zabezpieczonej przed krzepnięciem. Gdy dojdzie do krzepnięcia osocza, wydziela się skrzep, a pozostały płyn to surowica.
Nazwę plazma wprowadził czeski fizjolog Jan Evangelista Purkyně; pochodzi ona od późnołacińskiego słowa plasma, a ono   od starogreckiego πλάσμα plasma „kształt, odlew, obraz”.


== Właściwości ==
Osocze krwi jest płynem składającym się przede wszystkim z wody, transportującym cząsteczki niezbędne komórkom (elektrolity, białka, składniki odżywcze), ale również produkty ich przemiany materii. Z powodu zdolności krzepnięcia odgrywa podstawową rolę w hemostazie. Białka osocza pełnią różne funkcje: odpowiadają za równowagę kwasowo-zasadową, ciśnienie onkotyczne, lepkość osocza, obronę organizmu, a w przypadku głodu są źródłem aminokwasów dla komórek. Osocze ma na ogół zabarwienie słomkowe, ale może przybierać także inne barwy w zależności od stanu fizjologicznego organizmu i spożytych pokarmów, np.:

zielony – u kobiet stosujących antykoncepcję hormonalną,
brązowy – w przypadku chorób wątroby,
żółta – w przypadku spożycia dużej ilości tłuszczu.


== Skład ==
90% – woda
7% – białka
albuminy
globuliny alfa 1
globuliny alfa 2
globuliny beta
globuliny gamma
3% – związki organiczne i nieorganiczne
lipoproteiny
HDL
IDL
LDL
VLDL
kwasy tłuszczowe
cholesterol
trójglicerydy
hormony
glukoza
witaminy rozpuszczalne w tłuszczach (A, D, E, K)
dwutlenek węgla
produkty metabolizmu białek (mocznik, aminokwasy)
produkty metabolizmu hemu (bilirubina oraz urobilinogen)
sole mineralne (Cl−, K+, Na+)W medycynie osocze jest stosowane jako jeden z preparatów krwiopochodnych, np.

świeżo mrożone osocze
osocze bogatopłytkowe


== Zobacz też ==
fibrynogen
białka ostrej fazy
plazmafereza
limfa (chłonka)
afera LFO
buforowe układy krwi


== Przypisy ==
