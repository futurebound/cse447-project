Blodplasma er den delen av blodet som er igjen etter at man har fjernet blodceller ved sentrifugering.
Plasma er en strågul væske som består av 92% vann. I blodplasma fraktes organiske og uorganiske substanser som er vannløselige, deriblant ulike næringsstoffer, avfallsstoffer, ioner og hormoner. 7% av plasma er plasmaproteiner, for eksempel antistoffer, koagulasjonsfaktorer og albumin. Enkelte fettløselige stoffer fraktes også i plasma, da bundet til plasmaproteiner som albumin.Fullblod er en betegnelse som presiserer at man mener blod med alt innholdet jevnt blandet, slik det er når blodet er inne i kroppen. (Altså til forskjell fra blodplasma, blodserum og blod som har stått lenge nok i et prøveglass til at det har begynt å skille seg, med bunnfall, eller forandres på andre måter).
Blodserum er blodplasma uten fibrinogen og andre koagulerende stoffer. (Altså: fullblod minus røde og hvite blodceller og minus andre koagulerende stoffer).


== Referanser ==


== Eksterne lenker ==
Norges Røde Kors sitt blodprogram
