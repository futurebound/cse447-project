Rok świetlny – jednostka odległości stosowana w astronomii. Jest równy odległości, jaką pokonuje światło w próżni w ciągu jednego roku juliańskiego (365,25 dnia, 31 557 600 sekund).
W przeliczeniu na inne jednostki:
1 rok świetlny = 0,3066 pc = 63241 au = 9,4607×1015 m
czyli
≈ 9,5 Pm
≈ 9,5 biliona km.


== Symbol jednostki ==
Nie ma ustalonego symbolu jednostki roku świetlnego. W literaturze angielskojęzycznej, zgodnie z broszurą BIPM używa się skrótu „l.y.” Międzynarodowa Unia Astronomiczna oficjalnie uznaje użycie skrótu bez kropek („ly”). W języku polskim używa się głównie pełnej nazwy.


== Odległości ==
Odległość od Ziemi do Księżyca światło pokonuje w ok. 1,3 s, co powodowało opóźnienia w komunikacji podczas misji załogowych Apollo.
Około 8 minut i 20 sekund zajmuje światłu podróż ze Słońca do Ziemi.
Najbliższa znana gwiazda od Słońca, Proxima Centauri jest położona w odległości 4,22 lat świetlnych od Słońca.
Średnica Drogi Mlecznej wynosi w przybliżeniu 100 000 lat świetlnych.
Kandydatem na najbardziej odległy obiekt zaobserwowany z Ziemi jest galaktyka GN-z11 oddalona o ok. 32 miliardy lat świetlnych od Ziemi (obecnie obserwowane światło zostało wyemitowane 13,4 miliarda lat temu), podobnie odległym obiektem jest źródło rozbłysku gamma GRB 090429B, który został zaobserwowany w 2009 roku.
Średnica obserwowalnego Wszechświata to 93 mld ly


== Zobacz też ==
dzień świetlny
godzina świetlna
minuta świetlna


== Uwagi ==


== Przypisy ==
