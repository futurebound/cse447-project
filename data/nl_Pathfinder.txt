De Pathfinder was gebouwd als een stalen constructie met ruwweg de afmetingen, gewicht en vorm van een spaceshuttle. Hij werd in 1977 gebouwd in het Marshall Space Flight Center en was bedoeld om het transport en hanteren van de spaceshuttles te testen in het Kennedy Space Center. Na de testperiode keerde de Pathfinder terug naar het Marshall Space Flight Center en werd daar opgeslagen.
Jaren later bood een groep van Japanse zakenlui aan om de Pathfinder voor 1 miljoen US dollar te verbouwen en hem zodoende meer op een echte spaceshuttle te laten lijken. Hij werd gebruikt voor de "Great Space Shuttle Exposition" in Tokio, Japan. Na deze tentoonstelling keerde de Pathfinder terug naar het Marshall Space Flight Center.
De Pathfinder is nu permanent tentoongesteld in het Alabama Space and Rocket Center in Huntsville, Alabama (Verenigde Staten).


== Trivia ==
De Boosters die bij de Pathfinder zijn tentoongesteld zijn van het lichtere type dat voor de geannuleerde lanceringen vanaf Vandenberg Air Force Base was bedoeld. Deze zijn uit koolstofvezel vervaardigd en zijn samen met spaceshuttle Enterprise gebruikt voor de matingtest op lanceerplatform SLC-6.
De externe tank was een testartikel dat is gebruikt om onderdelen van de tankinstallatie voor de spaceshuttle te testen.
De naam "Pathfinder" wordt anno 2017 ook gebruikt voor het stalen prototype van het Space Launch System dat NASA bouwt om een deel van de systemen voor vervoer, assemblage en het lanceerplatform op het Kennedy Space Center te testen. Constructies met de juiste vorm om grondsystemen van raketten te testen wordt in het engels vaak met de term pathfinder hardware aangeduid.


== Afbeeldingen ==


== Externe links ==
Pathfinder op de website van Kennedy Space Center
