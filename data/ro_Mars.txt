Martie este a treia lună a anului în calendarul Gregorian și una dintre cele șapte luni gregoriene cu o durată de 31 de zile.
Din punct de vedere astronomic, luna martie începe cu soarele în constelația Vărsătorului și se sfârșește cu soarele în constelația Peștilor. In astronomia veche, martie începea cu soarele în semnul Peștilor și sfârșea în semnul Berbecului. 
Numele lunii martie (latină: Martius) vine de la zeul Marte, zeul războiului din mitologia romană și era considerată o lună favorabilă începerii războiului.
Sub împăratul Romulus al Romei, anul începea cu această lună, abia în anul 45 î.Hr., Iuliu Cezar a introdus Calendarul iulian iar anul începea la 1 ianuarie.
Grecii numeau luna martie Elaphebolion. În România, luna martie, popular, se numește Mărțișor. În luna martie începe aratul și semănatul, se curăță livezile și grădinile, se scot stupii de la iernat și se "retează" fagurii de miere utilizați ca leac în medicina populară etc.
Martie începe cu aceeași zi a săptămânii ca și Februarie cu excepția anilor bisecți și ca Noiembrie în fiecare an.
Echinocțiul de primăvară în emisfera nordică, respectiv echinocțiul de toamnă în emisfera sudică, (data când ziua este egală cu noaptea), este o dată care variază de la 19 martie la 21 martie (UTC).


== Evenimente în Martie ==
Luna de aperceptie a Cancerului colono-rectal
Luna Istoriei Femeilor în SUA
Parte din Anul Sistemului Solar :
Martie 2011: Astronomi Vechi/Unelte Moderne : Celebrarea Zilei Sore - Terra
Martie 2012: Umbrele Soarelui
1 martie: Mărțișor în România și Moldova, și Martenita în Bulgaria
18 martie (var.): Ziua Soare-Terra (2011 : 19 martie)
19, 20 sau 21 martie: Echinocțiul, numit echinocțiu de primavara în emisfera nordică și echinocțiu de toamnă în emisfera sudică.
21-27 martie: Săptămâna de solidaritate cu popoarele în lupta contra rasismului și discriminării rasiale (ONU) . Aceasta saptamâna comemoreaza o represiune politista sângeroasa la Sharpeville, Africa de Sud, în 1960.


== În literatură ==
Martie, de Lucian Blaga
Noaptea de martie, de Alexandru Macedonski
8 Mart, de Vasile Alecsandri


== Note ==


== Legături externe ==

Ploaie în luna lui Marte, de Nichita Stănescu
Martie, lună sfântă, 19 martie 2010, Adrian Bucurescu, România liberă
Martie luna superstitiilor, 27 februarie 2005, Evenimentul zilei
