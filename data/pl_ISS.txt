Lexus IS – samochód osobowy klasy średniej marki Lexus produkowany przez koncern Toyota Motor Corporation od 1998 roku. Obecnie produkowana jest trzecia generacja auta. Na bazie drugiej powstała sportowa odmiana IS F.
W sierpniu 2016 r. łączna liczba wyprodukowanych egzemplarzy wszystkich wersji modelu IS przekroczyła 1 milion.


== Pierwsza generacja ==

Lexus IS I - auto zostało zaprezentowane podczas salonu samochodowego w Genewie w 1998 roku. Marka Lexus tym samochodem wkroczyła w klasę D premium rywalizując z takimi samochodami jak Mercedes-Benz klasy C czy BMW serii 3. W 2001 roku zaprezentowano odmianę kombi.
Zegary auta przypominają zegarek naręczny. Samochód wyposażyć można było w klimatyzację, skórzane, elektrycznie sterowane oraz podgrzewane fotele, zmieniarkę płyt CD, nawigację satelitarną.


=== Dane techniczne ===


=== Silnik ===
2.0 L 1G-FE R6 AS200 (155 KM)
2.0 L 3S-GE R4 RS200 (210 KM)
3.0 L 2JZ-GE R6 AS300 (213 KM)
3.0 L 2JZ-GE R6  (217 KM)
2.0 L  Kompressor (207 KM)


=== Dostępne wersje ===
Lexus IS 200
Prestige
Sport
SportCross
Classic
Lexus IS 300
Limited


== Druga generacja ==

Lexus IS II został zaprezentowany podczas salonu samochodowego w Paryżu w 2005 roku. Auto zostało zaprojektowane zgodnie z filozofią L-Finesse. Jest to drugi pojazd, po modelu GS, zaprojektowany zgodnie z tą ideą zapoczątkowaną przez koncepcyjne modele Lexus LF-S oraz Lexus LF-C. Jest uznawany za model bardzo mało awaryjny, ale części jak i serwis są stosunkowo drogie. 
Na Geneva Motor Show w 2008 roku zaprezentowano odmianę coupe-cabrio - Lexusa IS 250C oraz 350C. W 2010 roku zaprezentowano wersję po face liftingu. W aucie udoskonalono m.in. zestaw nagłośnieniowy i nawigacyjny, nowy pakiet wykończenia F-Sport oraz samoblokujący mechanizm różnicowy w odmianie IS F. W modelu po liftingu możliwy był wybór systemu nagłośnienia: dwie opcje to wysokiej klasy zestawy Lexusa z wbudowanym w deskę rozdzielczą 6-płytowym odtwarzaczem CD, sterowaniem przyciskami w kierownicy i 8 lub 13 głośnikami, a trzeci to 14-głośnikowy system Mark Levinson® Premium Surround Sound System, odtwarzający dźwięk w układzie wielokanałowym 5.1 zapisany na określonego rodzaju płytach CD i DVD. Wszystkie zestawy przygotowane są do odbioru radiowego w systemie cyfrowym DAB, a ponadto wyposażone zostały w złącze USB i gniazda przyłączeniowe audio, pozwalające w pełni kontrolować podłączone do nich przenośne urządzenia, np. odtwarzacze typu iPod, zaś funkcja transmisji strumieniowej umożliwia przesyłanie zapisu dźwiękowego z podłączonego do zastawu telefonu komórkowego Bluetooth. Fabrycznie montowany pakiet F-Sport dostępny był w wersjach z silnikiem diesla lub benzynowym wyposażonych w automatyczną skrzynią biegów. Jego zewnętrznymi atrybutami są między innymi osłona chłodnicy jak w modelu IS F, tylny spojler oraz specjalnie zaprojektowane 18-calowe tarcze kół.


=== Dane techniczne ===
IS 220d - 2.2d l, 177 KM - tylko Europa
IS 250 - 2.5 l V6, 208 KM
IS 250 AWD - 2.5 l V6, 208 KM - tylko Japonia, USA i Kanada
IS 300 - 3.0 l V6, 230 KM - tylko rynki azjatyckie
IS 350 - 3.5 l V6. 310 KM - tylko Japonia, USA i Kanada
IS-F - 5.0 l V8, 423 KM - tylko Japonia, USA i Europa


=== Sportowa odmiana IS F ===


== Trzecia generacja ==

Lexus IS III - trzecia generacja auta zadebiutowała w Detroit w styczniu 2013 roku. Model jest ostatnim w gamie Lexusa, który otrzymał charakterystyczny grill cechujący obecnie całą paletę Lexusa. Europejski debiut miał miejsce na salonie w Genewie w marcu 2013 roku. Sprzedaż auta w Polsce ruszyła w czerwcu 2013 roku. Premiera pojazdu została poprzedzona wersją koncepcyjną pod nazwą Lexus LF-CC zaprezentowaną w 2012 roku w Paryżu. W 2014 roku w Polsce wg Centralnej Ewidencji Pojazdów i Kierowców (CEPiK) zarejestrowano 474 nowe egzemplarze Lexusa IS. Tym samym był on drugim, najpopularniejszym modelem w ofercie marki. 
W 2015 roku zrezygnowano z silnika 2.5 na rzecz turbodoładowanego, czterocylindrowego silnika o pojemności 2 litrów i mocy 245 koni mechanicznych oznaczonego jako 200t a w roku 2018 symbol ten został zmieniony na 300.  
W kwietniu 2016 roku na wystawie motoryzacyjnej w Pekinie przedstawiono odświeżoną wersję auta o zaktualizowanej stylistyce i unowocześnionym wyposażeniu wnętrza z wysokorozdzielczym ekranem LCD o przekątnej 10,3 cala. 
Światła do jazdy dziennej w pojeździe zamontowano w kształcie litery L. Każda wersja auta dostępna jest z systemem Drive Mode Select, który umożliwia wybranie jednego z trzech trybów jazdy: Eco, Normal oraz Sport.
W 2020 roku Lexus IS przeszedł gruntowny facelifting. Auto zyskało m.in. nowy wygląd nadwozia oraz zmodyfikowany system multimedialny z ekranem dotykowym i jest dostępne na wybranych rynkach. Na początku 2021 roku w USA ogłoszono wprowadzenie do oferty wariantu IS 500 z silnikiem V8 o pojemności 5 l znanym z modeli LC 500 i RC F.


=== Wersje wyposażeniowe ===
Elite
Business
Elegance
Comfort
F Sport - standardowo wyposażone w 18-calowe alufelgi, specjalną atrapę chłodnicy, reflektory LED, ekskluzywne fotele znane z LFA oraz aluminiowe pedały
Prestige
25 Anniversario - edycja limitowana przeznaczona na rynek hiszpański powstała w liczbie 25 egzemplarzy z okazji 25-lecia istnienia marki Lexus. Pojazd zaprezentowano podczas salonu samochodowego w Madrycie w 2014 rokuAuto wyposażone jest w aktywną pokrywę komory silnika, która unosi się w przypadku kolizji z pieszym, osiem poduszek powietrznych. Samochód wyposażyć można w 15-głośnikowy system audio marki Mark Levinson Premium, 12-kanałowy cyfrowy wzmacniacz klasy D współpracujący z 15-głośnikami GreenEdge TM oraz "Auto Volume", który dopasowuje głośność do każdego odtwarzanego utworu, a także w BSM - system monitorowania martwego pola i w interaktywny system multimedialny za którego pomocą sterować można nawigacją oraz telefonem komórkowym.


==== Hybryda ====
Auto napędzane jest 2,5 litrowym, czterocylindrowym silnikiem benzynowym o mocy 181 KM pracującym w cyklu Atkinsona, wyposażonym w układ wtryskowy D-4S, podwójny układ zmiennych faz rozrządu VVT-i oraz układ recyrkulacji spalin EGR. Auto napędza tylną oś za pośrednictwem elektrycznie sterowanej bezstopniowej przekładni. Auto do setki przyśpiesza w 8,3 s i rozwija prędkość maksymalną 210 km/h. Auto zostało wyposażone w możliwość wybrania trybów jazdy: EV - tylko napęd elektryczny, ECO - minimalizacja zużycia paliwa, Normal - zwyczajna jazda, Sport/Sport S - dynamiczna reakcja na otwarcie przepustnicy oraz sportowe działanie układu kierowniczego, Sport S+ - modulowana sztywność zawieszenia. Akumulatory silnika elektrycznego ulokowano pod podłogą bagażnika.
W styczniu 2014 roku samochód wyróżniony został tytułem Best in Class przyznawanym cyklicznie najbezpieczniejszym pojazdom ubiegłego roku przez Euro NCAP.


== Ciekawostki ==
Lexus IS Sportcross to jedyne jak do tej pory kombi w historii Lexusa
W 2015 roku w Wielkiej Brytanii powstała pełnowymiarowa replika Lexusa IS wykonana niemal w całości z kartonu
Firma RTFKT we współpracy z amerykańskim oddziałem Lexusa stworzyła buty inspirowane modelem IS 350 F Sport Dynamic Handling Package


== Przypisy ==


== Linki zewnętrzne ==
Strona Lexus Polska (pol.). [dostęp 11 października 2008].
